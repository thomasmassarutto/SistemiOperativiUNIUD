\newpage

# Processi

## Nozione di processo

Mentre un programma è un entità statica, un processo è un entità dinamica che cambia nel tempo. Inoltre, un processo corrisponde ad un programma, ma ad un programma possono corrispondere più processi dette **istanze** dello stesso programma in esecuzione.

Un processo ha quindi alcune proprietà che lo caratterizzano:

- il programma di cui è _istanza_
- il program counter
- contenuto dei registri
- data region
- stack region
- vari attributi di gestione

Oltre a ciò, ad un processo vengono assegnate delle risorse come memoria, file, dispositivi I/O, ...

### Ciclo di vita

Un processo, durante la sua esistenza, può trovarsi nello stato:

- **new**: appena creato
- **ready**: pronto per essere eseguito
- **running**: in esecuzione su CPU
- **waiting**: in attesa di qualche evento
- **terminated**: ha finito la sua esecuzione

L'assegnamento di un processore ad un processo è detto **dispatching** e viene eseguito da un modulo particolare del S.O. detto **dispatcher**.

### Rappresentazione di un processo

Gli attributi fondamentali di un processo sono memorizzati in un **Process Control Block** (**PCB**) che contiene:

- **PID**: Process ID che identifica il processo
- stato
- valore program counter
- contenuto registri CPU
- informazioni su scheduling, memoria, accounting risorse, stato degli I/O

Il _PCB_ descrive l'**execution context** del processo.

Ogni PCB è memorizzato a sua volta nella **process table** grazie al _PID_. Questa tabella può essere globale o singola per user e rappresenta tutti i programmi in esecuzione sulla macchina.

### Context switch

Per cambiare processo in esecuzione il S.O.  salva l'_execution context_ del processo attualmente _running_ e ripristina allo stato precedente all'interruzione quello del processo che da _ready_ sta per diventare _running_.

### Code di processi

Dato che i processi sono in competizione per le risorse, il S.O. deve gestirne le richieste tramite una **coda di scheduling** attuando **politiche di scheduling**.

In un sistema sono presenti più code:

- job queue: contiene tutti i processi presenti nel sistema
- ready queue: contiene tutti i processi _ready_
- device queue: contiene i processi in attesa di un particolare device I/O.

Ogni coda ha un suo **scheduler** che ne implementa la politica (non sempre FIFO).

Gli _scheduler_ si differenziano in:

- _Long term scheduler_: decide quali processi non ancora iniziati debbano essere caricati in memoria principale
- _Short term scheduler_: sceglie quale processo nella _ready queue_ assegnare alla CPU
- _Medium term scheduler_: sposta i processi dalla memoria principale a quella secondaria con l'obiettivo di modulare il carico a cui è soggetto il sistema. Esegue le operazioni di **swap in** e **swap out**.

### Swapping e medium term scheduler

Lo swapping cambia dinamicamente il livello di multiprogrammazione del S.O. caricando in memoria principale solo alcuni processi.

Un processo può essere tolto dalla memoria principale (_swapped out_) per vari motivi:

- ribilanciare il rapporto di processo CPU bound e I/O bound presenti in memoria principale
- memoria principale insufficiente
- richiesta da parte di un utente o di un processo

A questo punto il processo passa allo stato di _swapped_ o _suspended_.

### Transazioni fra stati UNIX

- **created**: processo appena creato
- **user/kernel running**: in esecuzione user/kernel
- **ready in memory**: pronto per andre in esecuzione
- **preempted**: bloccato dal kernel per eseguire altro
- **asleep in memory**: in memoria e in attesa di evento
- **ready swapped**: pronto per eseguire, ma swapped out
- **sleeping swapped**: in attesa di eseguire e swapped out
- **zombie**: terminato e in attesa di una `wait()` da parte del padre

## Operazioni sui processi

### Creazione di un processo

Ogni processo può creare altri processi. Il creatore è detto **parent**, il creato è detto **child**. Quest'ultimo avrà un _PID_ e un _PCB_ diverso dal padre, il _PCB_ del padre contiene tutte le informazioni necessarie per identificare i figli.

In UNIX la system call per creare un nuovo figlio è la `fork()` e tutti i processi discendono in qualche modo da `init` che ha PID=1.

Le politiche di gestione di processi padri e figli possono essere diverse:

- padre e figlio eseguono concorrentemente o il padre attende il figlio
- il figlio è un duplicato del padre o carica ed esegue codice diverso
- il figlio condivide tutte le risorse del padre o nessuna risorsa viene condivisa.

In UNIX un figlio nasce come una copia del padre, con le stesse risorse assegnate. Il figlio eredita l'execution context del padre con un unica differenza: il PID.

### Terminazione di un processo

In condizioni normali un processo UNIX termina richiamando la _system call_ `exit()`. A questo punto il S.O. dealloca le risorse e trasmette al padre eventuali informazioni riguardanti il figlio.

Terminazioni anomale possono avvenire a causa di:

- errori/violazioni che comportano l'uccisione del processo
- richiesta di terminazione da parte di un altro processo tramite invio di segnale di terminazione
- in alcuni casi se il padre termina, anche il figlio termina

#### Terminazione di un processo in UNIX

In UNIX ogni processo ha un padre a cui riferire lo stato di terminazione.

Quando un processo termina, il padre esegue la _system call_ `wait()` con cui, tramite il S.O., riceve l'_exit status_ del processo terminato: `pid_t wait(int *status)`. In questo modo ogni padre sa quale fra i suoi figli è stato terminato e lo stato di terminazione.

La completa deallocazione delle risorse avviene solo se il padre esegue la `wait()`, nel mentre il processo rimane in stato di _zombie_. Se il padre termina prima del figlio, quest'ultimo può essere adottato dal processo `init` che è l'unico sempre presente.

### Gerarchia processi Android

A causa della scarsità delle risorse, Android divide i processi in:

- **processo in primo piano**
- **processo visibile**: non visibile, ma funzionale a processi in primo piano
- **processo di servizio**: esegue in background funzionalità evidenti all'utente (es: musica)
- **processo background**: attività non visibile all'utente
- **processo vuoto**

## Comunicazione tra processi

Due processi in esecuzione possono o meno influenzarsi. Se l'esecuzione di uno non influenza l'altro, sono detti **indipendenti** ed è presente la proprietà di _riproducibilità_ dell'esecuzione (l'esecuzione di un processo produce sempre lo stesso risultato, indipendentemente dalla presenza o dal comportamento di altri processi). In caso contrario i due processi sono detti **concorrenti** e l'assunzione di riproducibilità non vale.

Processi _concorrenti_ possono essere **competitori** o **cooperanti**. La _cooperazione_ aiuta a condividere informazioni e risorse, migliorare i tempi di esecuzione, implementare soluzioni modulabili e la parallelizzazione delle azioni.

### Comunicazioni fra processi concorrenti

Processi concorrenti possono scambiarsi messaggi tramite **shared memory** o **message passing**.

#### Memoria condivisa

Questo metodo prevede l'esistenza di un ambiente globale accessibile a tutti i processi con risorse condivise. Nello specifico esiste uno spazio di memoria indirizzabile da tutti i processi.

Questo blocco di memoria viene concesso dal S.O. come risposta ad una system call (`shmget()` in UNIX) da parte di un processo. Ogni processo che intende utilizzare lo spazio condiviso deve ammetterlo all'interno del proprio spazio di indirizzamento tramite una system call (`shmat()` in UNIX).

La gestione dello spazio condiviso viene delegata dal S.O. ai processi che dovranno regolamentarne gli accessi.

#### Scambio di messaggi

Questo metodo non prevede l'utilizzo di ambienti globali, ma l'esistenza di un canale di comunicazione dentro il quale i processi comunicano tramite operazioni di **send** e **receive**.

In questo caso bisogna stabilire delle regole per il corretto utilizzo del canale:

- quanti processi lo utilizzano
- quanti canali possono esistere fra processi
- il canale è monodirezionale o bidirezionale
- gestione dei messaggi

In base alle convenzioni utilizzate le primitive _send_ e _receive_ dovranno essere implementate diversamente.
