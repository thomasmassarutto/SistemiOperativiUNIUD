\newpage

# Realizzazione del file system

Il _file system_ risiede in _memoria secondaria_, nello specifico sui _dischi_, poiché questi permettono sia la scrittura locale sia l'accesso diretto a qualsiasi blocco di informazione memorizzato. Sono presenti altri metodi di archiviazione secondaria, ma per gli esempi successivi verranno considerati solo i dischi meccanici.

Le operazioni di I/O sul disco vengono fatte con granularità di blocco (solitamente 4KB).

## Struttura del file system

Per l'**utente** il file system è progettato in modo da permettere la visione di file e directory fornendo anche i rispettivi attributi e metodi.

Per il **S.O.** il file system comporta l'implementazione di algoritmi e strutture dati che permettano la corrispondenza fra il _file system logico_ e i _dispositivi di archiviazione_.

Il file system viene strutturato a più livelli con quelli più bassi che sono condivisi da vari file system.

Al livello più basso sono presenti i **devices** fisici.

Il livello di **I/O control** si compone della parte relativa alla gestione delle interruzioni e dei driver del dispositivo che traducono i comandi ad alto livello in sequenze di istruzioni operabili dal _device_.

Il **basic file system** è il livello che gestisce i _buffer_ dei dispositivi e le _cache_ dei metadati. Ha come compito anche inviare i comandi driver all'opportuno dispositivo per leggere o scrivere blocchi fisici.

Il **file organization module** traduce gli _indirizzi logici di blocco_ in _indirizzi fisici_ in base al tipo di allocazione utilizzato. Contiene il modulo per la gestione dello spazio libero.

Il **file system logico** gestisce _metadati_ e le _strutture della della directory_. Gestisce inoltre _protezione_ e _sicurezza_ mantenendo i file control block che contengono le informazioni riguardati proprietario, permessi di accesso, posizione del contenuto, ...

## File control block (FCB)

Contiene:

- file permissions
- file dates
- file owner, group, ACL
- file size
- file data blocks or pointers to file data blocks

## Tipi di file system

Esistono diversi tipi di file system che possono o meno essere supportati dai sistemi operativi. Ad esempio:

- UNIX: UFS
- Windows: FAT, FAT32, FAT64, NTFS
- Linux: ext3, ext4
- Google: Google FS

## Strutture dati del file system

Le strutture dati del file system che risiedono sul disco sono:

- **Blocco di controllo di avviamento**: contiene informazioni per il boot del S.O.
- **Blocco di controllo del volume**: contiene dati sulla partizione quali numero blocchi e dimensione, contatore dei blocchi liberi, ...
- **Struttura della directory**: usata per organizzare i file
- **Blocchi dei controllo dei file**
- **Tabella di montaggio**: contiene informazioni relative a ciascun volume montato
- **Cache della struttura della directory**
- **Tabella dei file aperti**: contiene una copia dell'_FCB_ di ogni file aperto
- **Tabella dei file aperti per ciascun processo**: contiene un puntatore all'elemento nella _tabella dei file aperti_ e più informazioni sul processo
- **Buffer**

### Realizzazione delle directory

La directory può essere implementata tramite una **lista lineare** di _nomi di file_ con _puntatori_ ai _blocchi dei dati_. Dal punto di vista del tempo di ricerca è inefficiente e si può migliorare tramite una **lista ordinata**, che però richiede un'ordinamento dopo ogni modifica.

Combinando una lista lineare ad una **tabella di hash**, è possibile migliorare il tempo di ricerca. Inserimento e cancellazione costano $O(1)$, ma bisogna poter gestire le collisioni. Solitamente la tabella ha una dimensione fissa e questo può comportare _rehash_.

### Metodi di allocazione dei file

I _dischi_ permettono accesso diretto ai _blocchi_ che contengono i files.

L'obiettivo è allocare lo spazio del disco in modo da sprecare meno spazio possibile.

#### Allocazione contigua

Tramite **allocazione contigua** il file occupa un _insieme di blocchi contiguo_ sul disco e per accedervi bisogna conoscere la _locazione iniziale_ e la _lunghezza_ del file. L'accesso casuale è possibile ad ogni singolo blocco, ma è presente frammentazione esterna che deve essere gestita con metodi analoghi a quelli usati in memoria centrale (_first-fit_, _best-fit_, ...). I file non possono crescere in dimensione a meno di non allocarli altrove.

#### Allocazione concatenata

Con l'**allocazione concatenata** ogni file viene memorizzato tramite una _lista concatenata di blocchi_ che possono essere allocati ovunque. L'accesso al file richiede l'_indirizzo del blocco iniziale_, ma non è possibile l'accesso casuale in quanto bisogna percorrere l'intera lista dall'inizio.

Ha una buona gestione dello spazio libero: non si spreca spazio.

##### File Allocation Table (FAT)

La **File Allocation Table** (**FAT**) è una variante del metodo di allocazione concatenata utilizzata in MS-DOS e OS/2.

La **FAT** occupa una sezione del disco ed è strutturata come una tabella in cui ogni elemento rappresenta un _blocco fisico_ del disco che viene indicizzato tramite il numero del _blocco_ Essa funziona come una mappa del disco.

Ogni voce della _FAT_ contiene:

- l'_indirizzo_ del blocco successivo nella catena di un file
- un valore speciale `EOF` per il blocco finale di un file
- il valore `0` per i blocchi inutilizzati

Questa tecnica facilita l’accesso casuale ai file, poiché tutte le informazioni sulle locazioni dei blocchi sono centralizzate nella _FAT_.

Inoltre, la _FAT_ consente di gestire i blocchi liberi senza necessità di una struttura dati separata grazie al conteggio incluso nella tabella.

#### Allocazione indicizzata

L'**allocazione indicizzata** memorizza tutti i puntatori a blocchi in un unico _blocco indice_ dalle dimensioni fisse. Permette l'_accesso diretto_ ai blocchi e elimina la frammentazione esterna. Questa tecnica introduce un overhead per il sistema in quanto anche i file piccoli necessitano l'allocazione di un _blocco indice_.

Il _blocco_ deve essere dimensionato correttamente: abbastanza piccolo per non sprecare spazio, abbastanza grande per indicizzare file grandi.

Questa filosofia può essere implementata tramite uno **schema concatenato** in cui ogni file ha un _blocco indice_ e all'aumentare della dimensione si collegano più _blocchi indice_. Ognuno di questi contiene l'insieme dei primi $N$ indirizzi più un puntatore al _blocco indice_ successivo.

Utilizzando un **indice a più livelli** è possibile implementare una organizzazione gerarchica come nella tabella delle pagine.

Unix usa uno schema combinato in cui sono riservati 4kb per blocco di memoria.

### Gestione dello spazio libero

Per tenere traccia dello spazio libero in disco si usa la **lista dello spazio libero**.

Per creare un file occorre cercare nella _lista dello spazio libero_ la quantità necessaria di spazio ed allocarla al nuovo file aggiornando la _lista_. Nel caso della _cancellazione_ di un file si aggiungono alla _lista_ i blocchi di spazio precedentemente utilizzati dal file cancellato.

La _lista dello spazio libero_ può non essere realizzata come una _lista_.

#### Vettore di bit

Nel caso la _lista dello spazio libero_ fosse implementata come un **vettore di bit**, se l'i-esimo blocco è occupato, il corrispondente elemento nel vettore ha valore 0, altrimenti 1. Per ricercare un blocco libero si scorre il _vettore_ cercando il primo byte diverso da 0.

Questa modalità ha buone prestazioni se il vettore si trova in memoria centrale e se i file sono in _allocazione contigua_.

#### Lista concatenata

Utilizzando una **lista concatenata** si collegano i blocchi liberi mediante _puntatori_ e si mantiene il puntatore di testa. 

Questa soluzione utilizza poco spazio, ma non è efficiente in quanto per attraversare la lista bisogna leggere ogni blocco. 

Tuttavia, nella maggior parte dei casi, il S.O. richiede solo un blocco libero per soddisfare una nuova allocazione. In questi casi, si utilizza direttamente il primo blocco della lista evitando così la necessità di una scansione completa.

Nella _FAT_ il conteggio dei _blocchi liberi_ è incluso nella struttura dati e non richiede un metodo di gestione separato.

#### Grouping

Variante della _lista concatenata_. Sul primo blocco vengono memorizzati gli indirizzi di $n$ blocchi liberi. Di questi, i primi $n-1$ sono liberi e l’$n-1$ contiene a sua volta indirizzi di altri $n$ blocchi.

#### Conteggio

Viene usata una lista "di gruppi di blocchi contigui". Si mantiene una lista contenente un indirizzo di un blocco del disco ed un contatore che indica da quanti altri blocchi liberi contigui è seguito.

## Ripristino

Poiche file e directory sono contenute sia in RAM che nei dischi è necessario assicurarsi che non ci siano incoerenze dovute a guasti. 

Ad esempio durante la creazione di un file accade che:

- si modifica l'elemento di directory
- si allocano blocchi per dati e FCB (_File Control Block_)
- si aggiornano le informazioni riguardanti i blocchi liberi

Se si dovesse avere una perdita di tensione durante questa procedura. Il contatore degli FCB potrebbe indicare un FCB allocato mentre la directory non contiene l'elemento relativo.

Per evitare questo genere di problemi vengono adottate diverse strategie.

### Verificatore di coerenza

Il **verificatore di coerenza** (`fsck` in UNIX) confronta i dati nella struttura della directory con i blocchi sul disco per tentare di correggere eventuali incongruenze.

### Copie di riserva

Si possono utilizzare **copie di riserva e recupero** da usare in caso di necessità.

### File system con log

I file system con **registrazione delle modifiche** registrano in un _file di log_ tutte le operazioni (dette _transazioni_) eseguite. Una _transazione_ è detta _committed_ quando è registrata sul log. Grazie ad una politica _log first_, anche se una transazione _committed_ non viene eseguita, rimane comunque traccia nel _file di log_, garantendo la possibilità di ripristinare lo stato del sistema.

Questa tecnica prevede che transazioni registrate nel _log_ siano attuate sul file system in modo _asincrono_.

## Network File System (NFS)

Si tratta di un file system utilizzato per l'accesso a file remoti attraverso LAN o WAN che utilizza i protocolli TCP/IP o UD/IP per scambiare informazioni.

La _directory remota_ si specifica come argomento nell'operazione di montaggio con la sua locazione esplicita nella rete. Sia il mount che le operazioni su file/directory sono implementate attraverso RPC.

I _file remoti_ sono accessibili in locale in modo del tutto trasparente nel _file system locale_ grazie alla traduzione operata dal S.O. che converte le _system call locali_ in richieste dirette ai server remoti. Questa flessibilità permette ad ogni _file system remoto_ di essere montato su qualsiasi _directory locale_ (nel rispetto dei vincoli di accesso).

### Vantaggi di NFS

- In locale si usa meno spazio su disco in quanto i dati possono essere conservati su un server apposito.
- Gli utenti possono avere una unica _home directory_ accessibile attraverso la rete sul server NFS
- I dispositivi di archiviazione come USB possono essere utilizzati da più computer sulla rete
