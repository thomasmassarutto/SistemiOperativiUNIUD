# Threads

## Dai processi ai thread

Un processo è un entità che raccoglie in se due aspetti: il possesso di risorse e il flusso di esecuzione. L'unità detentrice delle risorse è detta _task_, mentre l'unità soggetta a dispatching è detta _thread_.

### Multithreading

Il **multithreading** è la capacità di un S.O. di supportare molteplici flussi di esecuzione all'interno di un singolo processo.

Un processo può quindi comporsi di più thread, ognuno dei quali possiede un **thread control block**  (TCB) che ne descrive stato, contesto, stack ed eventuali variabili locali, private.

Tutti i thread di un processo condividono lo stesso spazio di indirizzamento e le risorse allocate al processo: ogni modifica in memoria di un thread è subito visibile agli altri. Per evitare interferenze è necessario impiegare meccanismi di sincronizzazione simili a quelle applicate ai processi.

### Vantaggi e svantaggi

L'uso di thread aumenta l'efficienza del sistema in quanto permettono:

- maggior parallelismo
- operazioni di creazione e terminazione meno costose
- comunicazioni e switch di contesto fra thread dello stesso processo più veloci rispetto a quelle fra processi

Di contro questo approccio aumenta la complessità del programma in quanto bisogna:

- progettare le applicazioni pensando alla parallelizzazione sin dall'inizio
- controllare i flussi di esecuzione
- proteggere i dati condivisi dai thread

### Scheduling e dispatching

Solitamente scheduling e dispatching avvengono a livello di thread, quindi le informazioni sono contenute nel TCB, ma alcune operazioni come swapping o terminazione devono essere gestite dal S.O. a livello di processo.

### Stati e operazioni di un thread

Un thread può essere **running**, **ready**, **blocked**. Per passare da uno stato all'altro sono presenti le operazioni di:

- **spawn**: creazione thread
- **block**: thread in attesa di evento
- **unblock**: evento atteso ha luogo e il thread diventa _ready_
- **finish**: il thread termina e il suo contesto viene deallocato

## Modelli di supporto al multithreading

Esistono due tipologie di thread:

- **user level thread** (ULT): la gestione dei thread del processo è interna all'applicazione e il kernel ignora l'esistenza dei thread.
- **kernel level thread** (KLT): la gestione dei thread del programma è affidata al S.O.

### User level thread

In un applicazione di questo tipo le primitive di gestione dei thread sono implementate da librerie apposite. Quando un applicazione inizia ad eseguire crea un thread che poi ne crea altri. Tutte le strutture dati necessarie per lo scheduling interno del thread sono generate e gestite dalla libreria. Ogni thread appartiene ad un singolo processo che viene a sua volta gestito dal kernel del S.O. Ci sono quindi 2 tipi di scheduling: quello interno al thread e quello dei processi. All'interno di un processo solo un thread può essere running e solo se a sua volta il processo stesso è in stato di running.

Questo approccio ha come vantaggi:

- switching fra thread non richiede l'intervento del kernel
- lo scheduling può essere progettato ad hoc per l'applicazione
- permette maggiore portabilità

Spesso però molte system call all'interno del thread sono bloccanti per l'intero processo (quindi per tutti i thread fratelli) e per aggirare il problema si devono adottare tecniche di _jacketing_. Dato che ad un singolo processo corrisponde un gruppo di ULT, il sistema non può sfruttare la presenza di multiprocessori.

### Kernel level thread

La gestione del thread è eseguita a livello kernel e i principali vantaggi sono:

- gestione dell'execution context di tutti i threads
- scheduling avviene su threads
- il blocco di un thread non implica il blocco dei thread fratelli
- è possibile sviluppare il kernel usando i thread

Lo svantaggio principale è il costo dello switch fra KLT che comporta il passaggio alla modalità kernel.

### Approcci combinati

Alcuni S.O. combinano approcci combinati in cui i thread sono creati a livello utente e sono associati ad un thread KLT. Questo approccio è in grado di sfruttare efficientemente macchine multiprocessore.

### Problematiche nella gestione dei threads

Le principali problematiche sono:

- la ridefinizione delle primitive di `fork()` e `exec()`
- implementazione della cancellazione dei thread che può essere asincrona (immediata) o differita
- stabilire la gestione dei segnali
