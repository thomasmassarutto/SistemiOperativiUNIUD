# Realizzazione del file system

Il file system risiede in memoria secondaria, nello specifico verranno considerati i dischi in quanto si possono scrivere localmente ed è possibile accedere direttamente a qualsiasi blocco di informazione del disco.

Le operazioni di I/O sul disco vengono fatte con granularità di blocco (solitamente 4KB).

## Struttura del file system

Per l'**utente** il file system è progettato per dare la visione di file e directory con i rispettivi attributi e metodi.

Per il **S.O.** il file system comporta l'implementazione di algoritmi e strutture dati che permettano la corrispondenza fra il file system logico e i dispositivi di archiviazione.

Il file system viene strutturato a più livelli con quelli più bassi in comune a più file system.

Al livello più basso sono presenti i **devices** fisici.

Il livello di **I/O control** si compone della pare relativa alla gestione delle interruzioni e dei driver del dispositivo che traducono i comandi ad alto livello in sequenze di istruzioni operabili dal device.

Il **basic file system** è il livello che gestisce i buffer dei dispositivi e le cache dei metadati. Ha come compito anche inviare i comandi driver all'opportuno dispositivo per leggere o scrivere blocchi fisici.

Il **file organization module** traduce fli indirizzi logici di blocco in indirizzi fisici in base al tipo di allocazione utilizzato. Contiene il modulo per la gestione dello spazio libero.

Il **file system logico** gestisce metadati e le strutture della della directory. Gestisce inoltre protezione e sicurezza mantenendo i file control block che contengono le informazioni riguardati proprietario, permessi di accesso, posizione del contenuto, ...

## File control block (FCB)

Contiene:

- file permissions
- file dates
- file owner, group, ACL
- file size
- file data blocks or pointers to file data blocks

## Tipi di file system

Esistono diversi tipi di file system che possono o meno essere supportati dai sistemi operativi. Ad esempio:

- UNIX: UFS
- Windows: FAT, FAT32, FAT64, NTFS
- Linux: ext3, ext4
- Google: Google FS

## Strutture dati del file system

Strutture dati del file system che risiedono sul disco

- **Blocco di controllo di avviamento**: contiene informazioni per il boot del S.O.
- **Blocco di controllo del volume**: contiene dati sulla partizione quali numero blocchi e dimensione, contatore dei blocchi liberi, ...
- **Struttura della directory**: usata per organizzare i file
- **Blocchi dei controllo dei file**
- **Tabella di montaggio**: contiene informazioni relative a ciascun volume montato
- **Cache della struttura della directory**
- **Tabella dei file aperti**: contiene una copia dell'_FCB_ di ogni file aperto
- **Tabella dei file aperti per ciascun processo**: contiene un puntatore all'elemento nella _tabella dei file aperti_ e più informazioni sul processo
- **Buffer**

### Realizzazione delle directory

La directory può essere implementata tramite una **lista lineare** di nomi di file con puntatori ai blocchi dei dati. Dal punto di vista del tempo di ricerca è inefficiente e si può migliorare tramite una **lista ordinata** che però richiede l'ordinamento dopo ogni modifica.

Combinando una lista lineare ad una **tabella di hash** è possibile migliorare il tempo di ricerca: inserimento e cancellazione costano $O(1)$. Bisogna poter gestire le collisioni. Solitamente la tabella ha una dimensione fissa e questo può comportare _rehash_.

### Metodi di allocazione dei file

I dischi permettono accesso diretto ai blocchi che contengono i files.

L'obiettivo è allocare ai lo spazio del disco in modo da sprecare meno spazio possibile.

#### Allocazione contigua

Il file occupa un insieme di blocchi contiguo sul disco e per accedervi bisogna conoscere la locazione iniziale e la lunghezza del file. L'accesso casuale è possibile ad ogni singolo blocco, ma vi è frammentazione esterna che deve essere combattuta con gli stessi metodi usati in memoria centrale (_first-fit_, _best-fit_, ...). I file non possono crescere in dimensione a meno di non allocarli altrove.

#### Allocazione concatenata

Ogni file viene memorizzato tramite una lista concatenata di blocchi che possono essere allocati ovunque. L'accesso al file richiede l'indirizzo del blocco iniziale, ma non è possibile l'accesso casuale in quanto bisogna percorrere l'intera lista dall'inizio.

Ha una buona gestione dello spazio libero: non si spreca spazio.

##### File Allocation Table (FAT)

FAT è la variante del metodo di allocazione concatenata implementato iin MS-DOS e OS/2.

Per contenere la **File Allocation Table** si utilizza una sezione del disco. Questa tabella ha un elemento per ogni blocco del disco ed è indicizzata tramite il numero del blocco. Funziona come una sorta di mappa del disco.

Ogni voce nella FAT rappresenta un blocco del disco e l'indice di questa corrisponde al numero del blocco fisico.

Ogni voce della FAT contiene l'indirizzo del blocco successivo nella catena di un file. Il blocco finale di un file ha un valore speciale di `EOF` e i blocchi inutilizzati hanno valore `0`.

Questa tecnica facilita l'accesso casuale ai file in quanto l'informazione relativa alla locazione di ogni blocco è concentrata nella _FAT_.

Nella _FAT_ il conteggio dei blocchi liberi è incluso nella struttura dati e non richiede un metodo di gestione separato.

#### Allocazione indicizzata

Questa tecnica memorizza tutti i puntatori a blocchi in un unico _blocco indice_. Permette l'accesso dinamico senza frammentazione esterna, ma introduce un overhead in quanto anche per i file piccoli si deve allocare un _blocco indice_.

Il blocco deve avere le dimensioni corrette, abbastanza piccolo per non sprecare spazio, abbastanza grande per indicizzare file grandi.

Questa filosofia può essere implementata tramite uno **schema concatenato** in cui ogni file ha un blocco indice e all'aumentare della dimensione si collegano più blocchi indice. Ogni blocco indice contiene l'insieme dei primi $N$ indirizzi più un puntatore al blocco indice successivo.

Utilizzando un **indice a più livelli** è possibile implementare una organizzazione gerarchica come nella tabella delle pagine.

Unix usa uno schema combinato in cui sono riservati 4kb per blocco di memoria.

### Gestione dello spazio libero

Per tenere traccia dello spazio libero in disco si usa la **lista dello spazio libero**.

Per creare un file occorre cercale nella _lista dello spazio libero_ la quantità necessaria ed allocarla al nuovo file aggiornando la lista. Nel caso della cancellazione di un file si aggiungono alla _lista_ i blocchi di spazio precedentemente utilizzati dal file cancellato.

La lista dello spazio libero può non essere realizzata come una lista.

#### Vettore di bit

Nel caso fosse organizzata come un **vettore di bit** se l'i-esimo blocco è occupato, il corrispondente elemento nel vettore ha valore 0, altrimenti 1.Per ricercare un blocco libero si scorre il vettore cercando il primo byte diverso da 0.

Questa modalità ha buone prestazioni se il vettore si trova in memoria centrale e se i file sono in _allocazione contigua_.

#### Lista concatenata

Utilizzando una **lista concatenata** si collegano i blocchi liberi mediante puntatori e si mantiene il puntatore di testa alla coda. Questa soluzione utilizza poco spazio, ma non è efficiente in quanto per attraversare la lista bisogna leggere ogni blocco. Tuttavia, di solito, il S.O. ha bisogno di un solo blocco libero da allocare ad un file, quindi si usa il primo blocco della lista

Nella _FAT_ il conteggio dei blocchi liberi è incluso nella struttura dati e non richiede un metodo di gestione separato.

#### Grouping

Variante della lista concatenata. Sul primo blocco vengono memorizzati gli indirizzi di $n$ blocchi liberi. Di questi, i primi $n-1$ sono liberi e l’$n-1$ contiene a sua volta indirizzi di altri $n$ blocchi.

#### Conteggio

Viene usata una lista "di gruppi di blocchi contigui". Si mantiene una lista contenente un indirizzo di un blocco del disco ed un contatore che indica da quanti altri blocchi liberi contigui è seguito.

## Ripristino

Poiche file e directory sono contenute sia in RAM che nei dischi è necessario assicurarsi che non ci siano incoerenze dovute da guasti. Ad esempio durante la creazione di un file:

- si modifica l'elemento di directory
- si allocano blocchi per dati e FCB (_File Control Block_)
- si aggiornano le informazioni riguardanti i blocchi liberi

Se si dovesse avere una perdita di tensione nel mentre il contatore degli FCB potrebbe indicare un FCB allocato mentre la directory non contiene l'elemento relativo.

Per evitare questo genere di problemi vengono adottate diverse strategie.

### Verificatore di coerenza

Il **verificatore di coerenza** (`fsck` in UNIX) confronta i dati nella struttura della directory con i blocchi sul disco per tentare di correggere eventuali incongruenze.

### Copie di riserva

Si possono utilizzare **copie di riserva e recupero** da usare in caso di necessità.

### File system con log

I file system con **registrazione delle modifiche** registrano in un file di log tutte le operazioni (dette _transazioni_) eseguite. Una transazioni è detta _committed_ quando è registrata sul log. Grazie ad una politica _log first_ anche se una transazione _committed_ non viene eseguita, vi è comunque traccia sul file di log.

Questa tecnica prevede che transazioni registrate nel log siano attuate sul file system in modo asincrono.

## Network File System (NFS)

Si tratta di un file system utilizzato per l'accesso a file remoti attraverso LAN o WAN che utilizza i protocolli TCP/IP o UD/IP per scambiare informazioni.

LA directory remota si specifica come argomento nell'operazione di montaggio con la locazione esplicita della directory remota. Sia il mount che le operazioni su file/directory sono implementate attraverso RPC.

I file remoti sono accessibili in locale in modo del tutto trasparente nel file system locale grazie al lavoro di traduzione del S.O. da system call locali verso i server remoto. Questa flessibilità permette ad ogni file system remoto di essere montato su qualsiasi directory locale (nel rispetto dei vincoli di accesso).

### Vantaggi di NFS

- In locale si usa meno spazio su disco in quanto i dati possono essere conservati su un server apposito.
- Gli utenti possono avere una unica _home directory_ accessibile attraverso la rete sul server NFS
- I dispositivi di archiviazione come USB possono essere utilizzati da più computer sulla rete
